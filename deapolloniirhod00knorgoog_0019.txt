...12-

continetur, rebus depingendis multa novasse Groegerus
recte p. 8 sq. exposuit.

lam videamus quem Apollonius locum teneat in
fabulae memoria.

Quod Groegerus statuit illa quae Pherecydes narra-
- verit eadem fere atque iisdem paene verbis redire apud
Rhodium poetam, probari nequit. Hunc autem alia atque
Pherecydem verba usurpasse vel propterea manifestum
· est, quod ut poeta metri ipsa necessitate saepius eo com· ¹
pulsus est, ut alia ratione uteretur in verbis eligendis.

Sed ipsis etiam rebus Apollonium a Pherecyde haud
leviter differre apparet. Praeterquam enim, quod non·
nulla, quae Pherecydes disseruerat, omnino desunt in
versibus Apollonianis - veluti tacet Rhodius, quae Pelias
ex Iasone quaesiverit quaeque adulescens ei responderit
- etiam alias res poetam multo aliter atque genealogum
explanasse cognoscitur.

Atque primum quidem Apollonius v. 11 Jasonem ¹

alterum πέδιλον in Anauro fluvio amittentem 1) inducit,
cum Pherecydes enarraverit adulescentem nudis pedibus
flumen transgressum sinistrum calceum subligare esse
oblitum. Neque difficile est diiudicare, utra fabulae
forma maiorem prae se ferat speciem probabilitatis.
Deinde autem illud poetae proprium est, quod de
sacris a Pelia factis perhibet. Atque vulgari quidem
fabula (cf. Pherec. et Apollod.) Neptuno sacrificia a rege
facta esse cognoscimus. Poeta vero narrat Peliam alios
quoque deos sacris coluisse et disertis verbis addit luno·
nem Pelasgicam ab illo esse neglectam. Quod elucet
eo consilio ab Apollonio novatum esse, ut notissimas illas
inter Peliam et Iunonem inimicitias, quarum primus

1) Huius fabulae formam iam auctor scholii Pind. Pyth. IV,
133 adscripti Pherecydeae narrationi opposuit atque ipsum illum
Apollonii locum exempli causa protulit.

 

