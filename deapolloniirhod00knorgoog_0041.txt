„34-

quidem etiam de Apolloniana fabulae descriptione certiora
quaedam quam antea statuere licebit.

Neque quemquam fugerit, huic ipsi carminis Apollo-
niani parti inesse plurima, quibus offendamur. Permulta
enim eorum, quae hic enarrat poeta, cum miro modo
inter se coniuncta sunt tum fere nullam omnino prae se
ferunt probabilitatis speciem. Quae accuratius explanare
G. Knaaekius1) potissimum ausus est, cuius tamen ex-
positiones multifariam vel corrigendas vel supplendas
esse equidem existimo.
= Longe autem maximus illarum turbarum numerus
mea sententia inde explicandus est, quod poeta et Hercule
et Polyphemo cum Hylae fabula coniunctis narrationem
gemellam, ut ita dicam, instituit. Quod ut accuratius
intellegatur, pauca de Hylae fabula eiusque progressu
necesse erit adumbremus.

Ac quod Scaliger in Roscheriano lex. I 27 94 et Wi-

lamowitz 1. l. coniecerunt, nuperrime Knaackius (l. l.
p. 874 sqq.) accurata disputatione comprobavit, Polyphe-
mum scilicet, non Herculem initio Hylae amatorem esse
perhibitum3 Heraclea demum urbe condita illam de Poly·
phemo memoriam ita Herculis gloria esse obscuratam,
ut hic iam pro illo pueri amator fieret.

Quas duas fabulas ut apte conecteret usque eo non
contigit Apollonio, ut totius narrationis vis ac contextus
aliquantum attereretur.

Ac praecipue miras quasdam partes assignavit Poly·
phemo heroi, Quod ut accuratius demonstrem, ea tantum
eligam, quae Knaackius alii-'y vel minus cognoverint vel

1) Cf. praeter locum laudatum quae antea exposuerit vir
doctus In ‘Hermae’ voll. XVIII p. 29 sq. et XXIII p. 137.

2) cf. e. g. quae R. Volkmann l. 1. p. 6 poetae Rhodio
obiecerIt.

 

